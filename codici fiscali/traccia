Scrivere un programma che accedendo ad un file di testo chiamato dbpersone.txt permetta di eseguire le seguenti operazioni;
1. Preso in ingresso il nome di un paese stampa i nomi, i cognomi e la data di nascita di tutti le persone nate in quel paese
2. Preso in ingresso un intervallo di date stampare nomi e conomi di tutte le persone nate in quell'intervallo di tempo
3. Preso in ingresso nome e cognome di una persona calcolarne e stamparne il codice fiscale


Per calcolare il codice fiscale seguire le seguenti regole1: 

Cognome (tre lettere)
    Vengono prese le consonanti del cognome (o dei cognomi, se ve ne è più di uno) nel loro ordine (primo cognome, di seguito il secondo e così via). Se le consonanti sono insufficienti, si prelevano anche le vocali (se sono sufficienti le consonanti si prelevano la prima la seconda e la terza consonante), sempre nel loro ordine e, comunque, le vocali vengono riportate dopo le consonanti (per esempio: Rosi → RSO). Nel caso in cui un cognome abbia meno di tre lettere, la parte di codice viene completata aggiungendo la lettera X (per esempio: Fo → FOX). Per le donne, viene preso in considerazione il solo cognome da nubile.

Nome (tre lettere)
    Vengono prese le consonanti del nome (o dei nomi, se ve ne è più di uno) nel loro ordine (primo nome, di seguito il secondo e così via) in questo modo: se il nome contiene quattro o più consonanti, si scelgono la prima, la terza e la quarta (per esempio: Gianfranco → GFR), altrimenti le prime tre in ordine (per esempio: Tiziana → TZN). Se il nome non ha consonanti a sufficienza, si prendono anche le vocali; in ogni caso le vocali vengono riportate dopo le consonanti (per esempio: Luca → LCU). Nel caso in cui il nome abbia meno di tre lettere la parte di codice viene completata aggiungendo la lettera X.

Data di nascita e sesso (cinque caratteri alfanumerici)
    Anno di nascita (due cifre): si prendono le ultime due cifre dell'anno di nascita;
    Mese di nascita (una lettera): a ogni mese dell'anno viene associata una lettera in base a questa tabella:

Lettera 	Mese 		Lettera 	Mese 	Lettera 	Mese
A 		gennaio 	E 		maggio 	P 		settembre
B 		febbraio 	H 		giugno 	R 		ottobre
C 		marzo 		L 		luglio 	S 		novembre
D 		aprile 		M 		agosto 	T 		dicembre

    Giorno di nascita e sesso (due cifre): si prendono le due cifre del giorno di nascita (se è compreso tra 1 e 9 si pone uno zero come prima cifra); per i soggetti di sesso femminile, a tale cifra va sommato il numero 40. In questo modo il campo contiene la doppia informazione giorno di nascita e sesso.

Comune (o Stato) di nascita (quattro caratteri alfanumerici)
    Per identificare il comune di nascita si utilizza il codice detto Belfiore, composto da una lettera e tre cifre numeriche. Per i nati al di fuori del territorio italiano, sia cittadini stranieri sia cittadini italiani nati all'estero, si considera lo stato estero di nascita; in tal caso la sigla inizia con la lettera Z, seguita dal numero identificativo dello stato.
    Il codice Belfiore è lo stesso usato per il nuovo Codice catastale.

Carattere di controllo (una lettera)
    A partire dai quindici caratteri alfanumerici ricavati in precedenza, si determina il carattere di controllo (indicato a volte come CIN, Control Internal Number) in base a un particolare algoritmo che opera in questo modo:

        si mettono da una parte i caratteri alfanumerici che si trovano in posizione dispari e da un'altra quelli che si trovano in posizione pari;
        fatto questo, i caratteri vengono convertiti in valori numerici secondo le seguenti tabelle:

CARATTERI ALFANUMERICI DISPARI
Carattere 	Valore 	Carattere 	Valore 	Carattere 	Valore 	Carattere 	Valore
0 		1 	9 		21 	I 		19 	R 		8
1 		0 	A 		1 	J 		21 	S 		12
2 		5 	B 		0 	K 		2 	T 		14
3 		7 	C 		5 	L 		4 	U 		16
4 		9 	D 		7 	M 		18 	V 		10
5 		13 	E 		9 	N 		20 	W 		22
6 		15 	F 		13 	O 		11 	X 		25
7 		17 	G 		15 	P 		3 	Y 		24
8 		19 	H 		17 	Q 		6 	Z 		23
CARATTERI ALFANUMERICI PARI
Carattere 	Valore 	Carattere 	Valore 	Carattere 	Valore 	Carattere 	Valore
0 		0 	9 		9 	I 		8 	R 		17
1 		1 	A 		0 	J 		9 	S 		18
2 		2 	B 		1 	K 		10 	T 		19
3 		3 	C 		2 	L 		11 	U 		20
4 		4 	D 		3 	M 		12 	V 		21
5 		5 	E 		4 	N 		13 	W 		22
6 		6 	F 		5 	O 		14 	X 		23
7 		7 	G 		6 	P 		15 	Y 		24
8 		8 	H 		7 	Q 		16 	Z 		25

        a questo punto, i valori che si ottengono dai caratteri alfanumerici pari e dispari vanno sommati tra di loro e il risultato va diviso per 26; il resto della divisione fornirà il codice identificativo, ottenuto dalla seguente tabella di conversione:

RESTO
Resto 	Lettera 	Resto 	Lettera 	Resto 	Lettera 	Resto 	Lettera
0 	A 		7 	H 		14 	O 		21 	V
1 	B 		8 	I 		15 	P 		22 	W
2 	C 		9 	J 		16 	Q 		23 	X
3 	D 		10 	K 		17 	R 		24 	Y
4 	E 		11 	L 		18 	S 		25 	Z
5 	F 		12 	M 		19 	T 		
6 	G 		13 	N 		20 	U 		
